>	Защо още една библиотека?
	В началото давах следния отговор:
C>
	Библиотеките на [[http://sf.bgway.com|Александър Минковски]] и на [[http://sfbg.us|Мандор]], които са основен източник на материалите в _{SITENAME}_, са прекрасни начинания. Имаше обаче някои дребни нещица, които ми липсваха, когато се разхождах из тях: първата, например не е подредена много добре и посетителят трябва доста да се разхожда из основната страница, докато се добере до търсения автор или произведение; втората от друга страна е много добре структурирана, но там пък липсва възможността да четеш произведенията през браузъра, тъй като всички са архивирани и затова трябва да бъдат свалени и разархивирани. За да попълня тези липси, реших да създам сайт, който хем да бъде сравнително добре подреден, хем да предлага лесен достъп до произведенията.
C$
	Това обаче беше втората причина. Всъщност, нещата се развиха другояче.
	Някъде в началото на лятото на 2005-а се усетих, че доста отдавна не съм чел нещо от любимия ми жанр, та затова си свалих доста неща от [[http://sf.bgway.com|sf.ludost.net]], а после и от http://sfbg.us, и реших да си спретна една домашна литературна база от данни, за да мога да чета и без връзка към интернет. Успях криво-ляво да натикам произведенията в MySQL, след това си направих простичък интерфейс към базата, за да мога да чета през браузъра, и моята библиотека вече ме приветстваше.
	Покрай радостта около новата ми играчка обаче ми се прииска и други да могат да й се насладят. Затова и реших да я споделя с всички останали.

>	Авторски права
	Авторските права върху текстовете принадлежат на техните автори и преводачи, евентуално и на трети лица. Не притежавам авторските права върху никое от произведенията, намиращи се в _{SITENAME}_. <!-- Или логически правилно: Не притежавам авторските права върху което и да е произведение, намиращо се в _{SITENAME}_. --> Ако вие сте автор или преводач на някои от текстовете в _{SITENAME}_ и не желаете тяхното публикуване тук, моля, пишете ми на адрес b.manolov(при)gmail.com и аз ще се постарая веднага да ги махна.
	Някои произведения се разпространяват при условията на свободни лицензи. (Ще ги познаете по [[http://purl.org/NET{ROOT}/label/!Svobodna+literatura|етикета „Свободна литература“]].) Тях можете свободно да копирате, разпространявате, представяте или изпълнявате, дори и с търговска цел.
	Друга част са полусвободни — тях можете да копирате, разпространявате, представяте или изпълнявате само ако това е с нетърговска цел.
	Всички останали произведения са с изцяло запазени авторски права. Това ви позволява единствено да ги четете за свое собствено удоволствие. Евентуално бихте могли да ги споделите с приятели и познати, без обаче да търсите финансова изгода. Чрез _{SITENAME}_ аз се опитвам да правя точно това.
	Някои хора и организации, опитвайки се да увеличат властта си, искат да направят споделянето незаконно. В есето си „[[http://www.gnu.org/philosophy/right-to-read.bg.html|Правото да четеш]]“* Ричард Столман представя как би изглеждал подобен свят. Григор Гачев пък е [[http://www.gatchev.info/blog/?p=294|българизирал един руски анекдот на същата тема]]. Прочетете ги и решете желаете ли да живеете в такова настояще. Аз не желая и ще правя всичко възможно, за да остане то само на думи.
	[* Есето е преведено от Александър Шопов.]

>	Добавяне на нови произведения
	Няма никакво ограничение при добавянето на нови текстове, стига те да са на български език. Можете да ми пращате файловете на адрес b.manolov(при)gmail.com (заменете низа „(при)“ със знака „@“). Тъй като обичам свободата, предпочитам следните _свободни_ документови формати:
	— [[http://en.wikipedia.org/wiki/Plain_text|чист текст]] — обикновено файловете са с разширение __.txt__;
	— [[http://en.wikipedia.org/wiki/OpenDocument|OpenDocument]] — разширение __.odt__;
	— [[http://en.wikipedia.org/wiki/HTML|HTML]].
	В краен случай бих приел и документи в [[http://en.wikipedia.org/wiki/Rich_Text_Format|Rich Text Format]]. Това не е свободен формат, но поне спецификацията му е известна на обществото.
	Ще съм ви благодарен, ако включвате всякаква допълнителна информация както за текста, така и за самия файл.
	За произведението е добре да има данни относно хартиеното издание, ако е било издадено, и за преводача, ако е превод. Отделно е хубаво да се знае кой е сканирал и редактирал текста. Ако само сте го изтеглили отнякъде, напишете откъде, за да посоча сайта като източник.
	Ако пък сте решили да се заемете със сканирането на ново произведение, ви препоръчвам да се запишете в [[{ROOT}/work|раздела „Сканиране“]] на библиотеката.

>	Търсене
	Можете да правите и сложни заявки за търсене. Достатъчно е да запомните, че за целта има два специални знака:
	__%__ (знак за процент) — замества неопределен брой символи, включително и нула на брой
	__&#95;__ (долна черта) — замества точно един символ
	Когато търсите нещо, автоматично се добавят знаци за процент в началото и в края на заявката. Чрез низа __„м&#95;к&#95;“__, например, ще намерите „До<b>м</b>а<b>к</b>иня“, „Легенда за ка<b>м</b>ъ<b>к</b>а“ и „<b>М</b>е<b>к</b>ите огледала“.

>	Адреси
	[[http://purl.org|Постоянният адрес]] на _{SITENAME}_ е __http://purl.org/NET/mylib__. Той винаги ще сочи към текущия за момента адрес на библиотеката.

	Повечето адреси на страници от _{SITENAME}_ завършват с голям брой знаци за процент, латински букви и цифри. Това се получава, защото имената на самите страници са написани на кирилица и се налага прекодиране на адреса. Например низът [[http://purl.org/NET{ROOT}/author/%D0%9E%D0%BC%D0%B8%D1%80|Омир]] (четири знака на кирилица) се представя от 24-знаковата каша „%D0%9E%D0%BC%D0%B8%D1%80“.
	Често вероятно ще искате да пратите адрес от библиотеката на приятел, а тогава една свръхдълга връзка въобще не е красива. С една малка хитринка обаче можете да съкратите адреса отново до дължината му в кирилица.
	За целта е нужно да изпишете съответното кирилско име с латиница и в началото му да сложите удивителен знак. Ето пример с връзката към страницата за Омир. В началото тя изглежда така:
	 http://purl.org/NET{ROOT}/author/%D0%9E%D0%BC%D0%B8%D1%80
	а след замяната с латински букви се превръща в:
	 http://purl.org/NET{ROOT}/author/!Omir
	Това можете да правите за всички списъчни страници: автори, преводачи, заглавия, поредици и етикети.
	Замяната става по следното правило: всяка кирилска буква се представя чрез съответната близка по звучене латинска буква, например „т“ се замества с „t“, а „у“ — с „u“. Ако не може да се намери еквивалент, се ползват няколко латински букви или пък знак, който не отговаря на никоя кирилска буква. Ето как се заместват проблемните букви:
	ж — zh, з — z, й — j, ц — ts, ч — ch, ш — sh, щ — sht, ъ — y, ь — x, ю — ju, я — ja
	Интервалите се представят с плюсове.
	Ако името е достатъчно уникално, можете да ползвате само част от него, например само фамилията на автора: http://purl.org/NET{ROOT}/author/!Zelazni вместо http://purl.org/NET{ROOT}/author/!Rodzhyr+Zelazni

>	Зад кулисите
	_{SITENAME}_ се задвижва от скриптове, написани на [[http://bg.wikipedia.org/wiki/PHP|PHP&nbsp;5]]. Информацията за произведенията се съхранява в база от данни на [[http://en.wikipedia.org/wiki/MySQL|MySQL]], а самите текстове се намират в обикновени текстови файлове.
	Можете да си свалите [[http://sourceforge.net/project/showfiles.php?group_id=190257|софтуера]] (лиценз: [[http://www.gnu.org/licenses/gpl.html|GNU GPL]]) и [[{DOCROOT}archive/mylib-db.sql.gz|базата от данни]] (лиценз: [[http://creativecommons.org/licenses/by-sa/3.0/|CC-BY-SA 3.0]] или [[http://www.gnu.org/copyleft/fdl.html|GNU FDL]]) и да се пробвате да ги подкарате на друг сървър. Ако успеете, в директорията [[{DOCROOT}archive/|archive]] ще намерите архиви и на останалата част от данните в _{SITENAME}_ — текстови файлове, картинки, корици и други.

>	Картинки
	Иконките, срещащи се из сайта, са взети от графичната среда [[http://bg.wikipedia.org/wiki/KDE|КДЕ]], която се разпространява при условията на лиценза [[http://www.gnu.org/licenses/gpl.html|GNU GPL]]. Ако някой желае да ги използва в свои програми, които ще разпространява, трябва да се съобразява с този лиценз.


@	— Борислав Манолов
