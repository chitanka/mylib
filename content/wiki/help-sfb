	(Това описание е съставено въз основа на [[/phpBB2/viewtopic.php?t=511|мнение на Мандор, пуснато във форума]].)

	Имайте предвид, че този формат описва структурата на художественото произведение, а не начина, по който се форматира и извежда.

>	Обща информация
	Текстът се форматира по правилото „един ред — един абзац“. Всеки ред започва с табулатор. (В следващите примери табулаторите са представени така: <span class="visible-ws"> &nbsp; &nbsp; &nbsp; </span>.) Форматиращите елементи (маркерите) се разполагат преди табулатора. Те се разделят на два вида: блокови и едноредови.
>>	Блокови маркери
	Ограждат част от текст с „X>“ (отварящ маркер) и „X$“ (затварящ маркер), където „X“ е кодът на маркера. Трябва да са сами на ред; без табулатор преди маркера и без текст след него. Кодовете на всички маркери са на латиница. Такива маркери са: A (анотация), C (цитат), D (посвещение), E (епиграф), F (предварително форматиран текст), I (информация), L (писмо), P (стихотворение), S (табелка), T (таблица).
>>	Едноредови маркери
	Разполагат се в началото на абзаца, преди табулатора, и оказват влияние само върху този абзац. Такива маркери са: | (заглавие), >, >>, >>>, >>>>, >>>>> (заглавия на секции от различни равнища), # (подзаглавие), @ (автор), ! (заглавен ред в таблица), F (предварително форматиран текст), S (табелка).

>	Заглавие
	Заглавие се маркира чрез знака „|“, код 0x7C (#124). Ако заглавието е от няколко реда, всичките трябва да са маркирани с „|“:
	__Пример:__
<pre class="example">
	|	Иван Ефремов
	|	Часът на бика
</pre>

	Само книгата и стихотворенията могат да съдържат заглавия.

>	Анотация
	Анотацията е кратко представяне на произведението, най-често го отпечатват на задната корица. Анотацията се огражда с двойката маркери „A>“ и „A$“ и трябва да се постави веднага след заглавието на произведението.
	__Пример:__
<pre class="example">
	A>
		В дълбока древност цар Калидаса изгражда Фонтаните на Рая. …
	A$
</pre>

>	Секция
	Секцията е самостоятелен фрагмент от текста, който може да има собствено заглавие, епиграф и т.н. При романите секция се явява отделна глава или част от произведението, а при разказите цялото произведение е една секция (в повечето случаи).
	Секцията се маркира с един или повече последователни знака „>“, код 0x3E (#62). Броят на знаците показва нивото на вложеност на секцията. Ако заглавието на секцията е от няколко реда, всичките трябва да са маркирани с „>“.
	__Пример:__
<pre class="example">
	>	ЧАСТ ПЪРВА
	>	Срещу глупостта…
		…
	>>	Глава 1
		…
	>>>	1.
		…
	>>>	2.
		…
	>>	Глава 2
		…
	>	ЧАСТ ВТОРА
	>	…самите богове…
		…
	>>	Глава 1
		…
	>>	Глава 2
</pre>

	Заглавието на секцията не е задължително, т.е. след маркера може и да няма текст (пример: „[[{ROOT}/text/242|Дюн]]“ на Франк Хърбърт).
	За по-удобно визуално възприятие се препоръчва оставянето на два празни реда преди заглавието на секцията и един празен ред след него.

>	Подзаглавие
	Подзаглавие се маркира чрез знака „#“, код 0x23 (#35). За разлика от заглавието, подзаглавието може да се появява на произволно място в текста и не участва в съдържанието на книгата.
	__Пример:__
<pre class="example">
		На първа страница пишеше:
	C>
	#	ЦЕНИТЕ СЕ ПОКАЧВАТ!
		Нашият кореспондент…
		…
	C$
</pre>

>	Епиграф (мото)
	Епиграфът се огражда с двойката маркери „E>“ и „E$“. Епиграф може да се появи само в началото на книгата, в началото на секция или в началото на стихотворение (след заглавията, ако ги има). Допустимо е описването на повече от един последователни епиграфа, както и смесването на епиграфи и посвещения.
	__Пример:__
<pre class="example">
	E>
		Homo homini lupus est.
	@	Латинска поговорка
	E$
</pre>

>	Посвещение
	Посвещението се огражда с двойката маркери „D>“ и „D$“. За разлика от епиграфа, той може да се появи само в началото на книга. Във всичко останало не се различава от епиграфа.
	__Пример:__
<pre class="example">
	D>
		На читателите ми.
	D$
</pre>

>	Цитат
	Цитатът се огражда с двойката маркери „C>“ и „C$“. Цитат може да се появява само в тялото на секция.
	__Пример:__
<pre class="example">
		На първа страница пишеше:
	C>
	#	ЦЕНИТЕ СЕ ПОКАЧВАТ!
		Нашият кореспондент…
		…
	C$
</pre>

>	Стихотворение
	Стихотворенията се ограждат с двойката маркери „P>“ и „P$“. Те могат да имат собствено заглавие и епиграф (посвещение). Отделните куплети от поемата се разделят с празен ред.
	__Пример:__
<pre class="example">
	P>
	#	ВРЕМЕ
		Текат минути, часове и дни —
		в безспирен бяг безследно отлетели,
		Как страшно в тези четири стени
		Ти блъскаш свойте мисли посивели…

		И чакаш някого… Но идва ден
		…
	@	Пинк Флойд
	P$
</pre>

>	Знак/табелка
	Знаци, табели и др. подобни текстове (които обикновено се форматират като центрирани с рамка) се ограждат с двойката маркери „S>“ и „S$“.
	__Пример:__
<pre class="example">
		Пред къщата имаше табелка:
	S>
		ЗА ПРОДАН
	S$
</pre>

	Може да се използва и едноредов маркер, но не е препоръчително.
	__Пример:__
<pre class="example">
		Пред къщата имаше табелка:
	S	ЗА ПРОДАН
</pre>

>	Таблици
	Таблици се дефинират чрез блоковия маркер „T“. За евентуално заглавие на таблицата се ползва маркерът „#“.
	Заглавните редове се отбелязват чрез едноредовия маркер „!“. Клетките в реда се разделят чрез знака „|“, код 0x7C (#124).
	__Пример:__
<pre class="example">
	T>
	#	Примерна таблица
	!	Колонка 1  | Колонка 2
		Клетка 1.1 | Клетка 1.2
		Клетка 2.1 | Клетка 2.2
	T$
</pre>

	Като HTML горният пример би могъл да изглежда така:
T>
#	Примерна таблица
!	Колонка 1  | Колонка 2
	Клетка 1.1 | Клетка 1.2
	Клетка 2.1 | Клетка 2.2
T$

>	Писмо
	Писмо се огражда с двойката маркери „L>“ и „L$“.
	__Пример:__
<pre class="example">
	L>
		Драги ми Смехурко,
		Бързам да ти пиша. Но как да захвана? …
		…
	@	Твой приятел вечен:
	@	Весел Патиланчо
	L$
</pre>

>	Автор на текст
	Автор на текст се маркира със знака „@“, код 0x40 (#64). Той може да се появи в края на епиграф, цитат, стихотворение, писмо. Вижте съответните примери за тези елементи.

>	Предварително форматиран текст
	За предварително форматиран текст се използва маркерът „F“ в ролята му на блоков или на единичен маркер.
	__Пример:__
<pre class="example">
	F>
		          1
		        1   1
		      1   2   1
		    1   3   3   1
		  1   4   6   4   1
		1   5  10  10   5   1
	F$
</pre>

>	Информация
	Допълнителната информация за произведението (сканирал, редактирал, издателство и т.н.) се записва в края на текста и се огражда чрез маркерите „I>“ и „I$“.
	__Пример:__
<pre class="example">
	I>
		Сканиране и разпознаване: Иван, 2007
		Редакция: Петър, 2007
	I$
</pre>

>	Бележки под линия
	Мястото на препратката към забележката се маркира със звездичка — „&#42;“. Ако в един абзац има повече от една препратка, те могат да се маркират с няколко последователни звездички или със звездичка, следвана от число.
	Текстът на бележката под линия трябва да се появи на следващия ред, да е ограден в квадратни скоби („[…]“) и да започва с текста на препратката. Текстът на бележката може да е от няколко реда.
	__Пример:__
<pre class="example">
		— Какъв номер, господи! Сансасионел!&#42;1 Дьо тонер!&#42;2
		[&#42;1 Сензационно! — бел.ред.]
		[&#42;2 Гръмотевично! — бел.ред.]
</pre>

>	Курсив и получер
	Смисловото ударение върху текст се отбелязва чрез ограждането на текста със знака „_“ — код 0x5F (#95). Най-често се форматира в курсив (наклонен текст); в по-старите книги — с малко по-голяма разредка между буквите.
	__Пример:__
<pre class="example">
		— Но ние &#95;трябва_ да отидем!
</pre>

	За по-голямо смислово ударение се ползват два последователни знака — „__“. Обикновено текстът се форматира в получер.

>	Картинки
	Картинките се дефинират чрез конструкцията &#123;img:име_на_файл} или &#123;img:име_на_файл|Алтернативен текст}. Във втория случай алтернативният текст се показва на читателя, ако самата картинка не може да бъде заредена или видяна. Препоръчително е картинката да е във формат JPEG или PNG. Ако конструкцията &#123;img:…} е самичка на реда, тогава картинката се извежда центрирана на самостоятелен ред, напр:
	__Пример:__
<pre class="example">
		На листчето беше нарисувано следното:
		&#123;img:listche.jpg|Множество разноцветни многоъгълници}
		— Но това е пълна бъркотия! — учуди се…
</pre>

	Ако около конструкцията &#123;img:…} има текст, тогава картинката се „вмъква“ на съответното място, напр:
	__Пример:__
<pre class="example">
		…ще маркирам мястото със знака &#123;img:znak.png}. Ще се срещнем…
</pre>

>	Сюжетни разделители
	В повечето книги се използват два типа сюжетни разделители — три последователни звездички или празни редове.
	В първия вариант звездичките се изписват в текстовата част на реда (след табулатора); пред тях няма маркер; между звездичките се оставя по един интервал. За по-добро визуално възприятие е желателно да се остави по един празен ред преди и след разделителя.
	__Пример:__
<pre class="example">
		…

		* * *

		…
</pre>

	Във втория вариант се оставят два празни реда. Напоследък издателствата започват да икономисват място, като оставят само един празен ред, но това е неправилно.

>	Специфични знаци
	За късо тире (или дефис) (например при съставни думи като „синьо-зелен“) се използва стандартният знак с код 0x2D (#45). За дълго тире (напр. в пряка реч) се използва знакът „—“ с код 0x97 (#151). Около късото тире не трябва да има интервали; около дългото тире винаги има по един интервал (освен когато са в началото на реда). При особени случаи като „кино– и фотоапарати“ или „…достигна –15°C“ се използва средно тире с код 0x96 (#150).
	За апостроф се използва знакът „'“ с код 0x27 (#39).
	Ударението се маркира чрез знака „&#96;“ с код 0x60 (#96), поставен след ударената гласна.
	За кавички е препоръчително да се използват стандарните български кавички („…“), с кодове съответно 0x201E (#8222) за отваряща и 0x201C (#8220) за затваряща, или ъгловите (френски) кавички («…»), с кодове съответно 0xAB (#171) за отваряща и 0xBB (#187) за затваряща.
	Броят на отварящите и затварящите кавички трябва да е еднакъв, дори при натрупване на две и повече последователни кавички, напр.:
<pre class="example">
		На бележката пишеше:
		„Ще се видим в «Хилтън»“
</pre>

	За притежателното местоимение в женски род („и“ с ударение) се препоръчва да се използва знакът „й“ („и кратко“). Не е желателно използването на комбинацията „и&#96;“, независимо от това че е по-правилно от типографска гледна точка.
	Всички тези знаци служат като маркировка; след преобразуването (напр. в HTML) те ще се трансформират в съответните типографски знаци.
